# Практична робота №5

- [Практична робота №5](#практична-робота-5)
  - [Блогер та продавчиня](#блогер-та-продавчиня)
    - [Ситуація](#ситуація)
    - [Коментар](#коментар)
  - [Таблиці](#таблиці)
    - [Цивільна дієздатність та цивільна правоздатність фізичних осіб](#цивільна-дієздатність-та-цивільна-правоздатність-фізичних-осіб)
    - [Цивільна дієздатність та цивільна правоздатність юридичних осіб](#цивільна-дієздатність-та-цивільна-правоздатність-юридичних-осіб)
  - [Громадянка з дитиною](#громадянка-з-дитиною)
    - [Ситуація](#ситуація-1)
    - [Коментар](#коментар-1)
  - [Підрядник та умови договору](#підрядник-та-умови-договору)
    - [Ситуація](#ситуація-2)
    - [Коментар](#коментар-2)
  - [Оксана Репетовська](#оксана-репетовська)
    - [Ситуація](#ситуація-3)
    - [Коментар](#коментар-3)

## Блогер та продавчиня

### Ситуація

Прокоментуйте з посиланням на законодавство. Кваліфікуйте дії осіб. Визначте правопорушення. Визначте можливі способи захисту, застосування відповідальності, в тому числі і цивільної відповідальності. Блогер на своєму YouTube каналі розмістив відеоролик відзнятий ним в магазині. На такому відеоролику була відзнята продавчиня над якою блогер насміхався, зокрема над її розумовими здібностями та вагітністю. Також було «перекручено» назву магазину на нецензурну та таку що погіршувала репутацію магазину. На ролику видно блогера та те як він висловлює нецензурною лайкою своє відношенню до магазину та вагітної продавчині. Після перегляду вказаного відео ролику стан здоров`я продавчині різко погіршився, вона звернулася до медичного закладу з загрозою викидня. Впродовж перебування продавчині в стаціонарі в медичному закладі її звільнили за рішенням адміністрації магазину.

### Коментар

Блогер порушив статтю 307 Цивільного кодексу України - Захист інтересів фізичної особи при проведенні фото-, кіно-, теле- та відеозйомок, тим що знімав продавчиню без її дозволу. Блогер порушує статтю 173 КУпАП, а саме пункт про вживання ненормативної лексики в громадських місцях. Насміхання над продавчинею можна розгядяти як порушення статті 297, право на повагу до гідності та честі. Оскільки продавчиня потрапила до лікарні через дії блогера, він може бути притягнутий до відповідалості за допомогою статті 23 Цивільного кодексу України, відшкодування моральної шкоди.  
Також, магазин не мав права звільняти продавчиню, це передбачено частиною 3 статті 184 КЗпП України(гарантії для окремих категорій працівників, а саме: заборонено звільнення, зокрема, вагітної жінки)

## Таблиці

### Цивільна дієздатність та цивільна правоздатність фізичних осіб

| | Цивільна дієздатність | Цивільна правоздатність |
|--|--|--|
| Зміст поняття | це здатність своїми діями набувати для себе цивільних прав і самостійно їх здійснювати, а також здатність своїми діями створювати для себе цивільні обов’язки, самостійно їх виконувати та нести відповідальність у разі їх невиконання. | це здатність фізичної особи мати цивільні права та обов'язки. |
| Виникнення | Дієздатність виникає у повному обсязі з моменту досягнення особою повноліття -18 років (ст. 34 ЦК). У разі реєстрації шлюбу фізичної особи, яка не досягла повноліття, вона набуває повної цивільної дієздатності з моменту його реєстрації. Зокрема, повна цивільна дієздатність може бути надана фізичній особі, яка досягла шістнадцяти років і працює за трудовим договором, а також неповнолітній особі, котра записана матір'ю або батьком дитини; фізичній особі, яка досягла шістнадцяти років і котра бажає займатися підприємницькою діяльністю. Причому у перших двох випадках надання повної цивільної дієздатності проводиться за рішенням органу опіки та піклування за заявою заінтересованої особи і письмовою згодою батьків (усинов- лювачів) або піклувальника, а у разі відсутності такої згоди - може бути надана за рішенням суду. | У момент народження фізичної особи виникає її цивільна правоздатність. Цікаво, що інтереси зачатої, але ще не народженої дитини охороняються у випадках, встановлених законом. Крім того, здатність мати окремі цивільні права та обов'язки, може пов'язуватися з досягненням фізичною особою відповідного віку у випадках, встановлених законом.|
| Можливість обмеження | Суд може обмежити цивільну дієздатність фізичної особи, якщо вона страждає на психічний розлад, який істотно впливає на її здатність усвідомлювати значення своїх дій та (або) керувати ними, якщо вона зловживає спиртними напоями, наркотичними засобами, токсичними речовинами, азартними іграми тощо і тим ставить себе чи свою сім'ю, а також інших осіб, яких вона за законом зобов'язана утримувати, у скрутне матеріальне становище стаття 36 Цивільного кодексу України. Неповна цивільна дієздатність фізичної особи у віці від чотирнадцяти до вісімнадцяти років. Обсяг неповної цивільної дієздатності розкривається перш за все у переліку дій, які можуть бути вчинені неповнолітньою фізичною особою самостійно. | Обмеження правоздатності відбувається за вироком суду у випадках: а) осудження до позбавлення волі, тому що особа не буде мати права обирати рід занять і місце проживання, а також можливості здобувати право користування житловими приміщеннями на період позбавлення волі; б) позбавлення права займати визначені посади або займатися визначеною діяльністю. |
| Можливість позбавлення | Фізична особа може бути визнана судом недієздатною, якщо вона внаслідок хронічного, стійкого психічного розладу не здатна усвідомлювати значення своїх дій та (або) керувати ними (ч. 1 ст. 39 Цивільного кодексу України). | Єдиною умовою для припинення цивільної правоздатності фізичної особи є її  смерть.

### Цивільна дієздатність та цивільна правоздатність юридичних осіб

||Цивільна дієздатність | Цивільна правоздатність|
|--|--|--|
| Зміст поняття | це здатність своїми діями набувати для себе цивільних прав і самостійно їх здійснювати, а також здатність своїми діями створювати для себе цивільні обов’язки, самостійно їх виконувати та нести відповідальність у разі їх невиконання. | Юридична особа здатна мати такі ж цивільні права та обов'язки (цивільну правоздатність), як і фізична особа, крім тих, які за своєю природою можуть належати лише людині. Юридична особа може здійснювати окремі види діяльності, перелік яких встановлюється законом, після одержання нею спеціального дозволу (ліцензії). |
| Виникнення | Юридична особа стає правосуб'єктною з моменту свого створення, тобто в момент реєстрації стає не тільки правоздатною, а й дієздатною, і має можливість набувати цивільних прав та обов' язків, здійснюючи їх через свої органи. | Цивільна правоздатність юридичної особи виникає з моменту її створення і припиняється з дня внесення до Єдиного державного реєстру запису про її припинення. |
| Можливість обмеження | Цивільна дієздатність юридичної особи може бути обмежена лише за рішенням суду, за такими ж критеріями як і фізичної особи. | Цивільна правоздатнасть юридичної особи може бути обмежена лише за рішенням суду |

## Громадянка з дитиною

### Ситуація

Громадянка Н. щодня з 14.00 до 20.00 передавала свою 9-ти річну дитину під нагляд Громадянки М., яка гуляла з дитиною, готувала для неї, робила з дитиною уроки і т.д. За це Громадянка Н. сплачувала Громадянці М. кошти. Батько дитини про ці відносини не знав. Під час прогулянки з Громадянкою М., дитина розбила м’ячем вітрину магазина. Хто буде відшкодовувати шкоду і на яких підставах відповідно до Цивільного кодексу України?

### Коментар

Фізична особа з якою була залишена дитина та яка відповідала за дитину буде відшкодовувати збитки завдані дитиною

## Підрядник та умови договору

### Ситуація

Підрядник В. порушив умови договору, не виконав ТЗ, що спричинило істотні недоліки в роботі. Яким правом наділено Замовника відповідно до Цивільного кодексу України?

### Коментар

Права Замовника відповідно до статті 872:

1. Якщо підрядником були допущені істотні відступи від умов договору побутового підряду або інші істотні недоліки в роботі, виконаній із матеріалу замовника, він має право вимагати за своїм вибором:
   1. виготовлення іншої речі з однорідного матеріалу такої самої якості;
   2. розірвання договору та відшкодування збитків.
2. У разі виявлення інших відступів від умов договору або інших недоліків у роботі замовник має право за своїм вибором вимагати безоплатного усунення цих недоліків у розумний строк або відшкодування його витрат на усунення недоліків чи відповідного зменшення плати.

## Оксана Репетовська

### Ситуація

Два з половиною роки тому Оксана Репетовська позичила своїм далеким родичам велику суму грошей на будівництво будинку. Відповідно до умов договору позички вже 5 місяців як родичі мали повернути гроші. Свої зобов'язання вони не виконали і позичені гроші ще не повернули.
Чи має право Репетовська вимагати повернення своїх грошей?
Куди вона може звернутись і яким чином?
Чи може Репетовська висувати вимоги до своїх родичів у невизначений часовий проміжок?

### Коментар

Оскільки Оксана уклала договір, вона має право вимагати своїх грошей від далеких родичів

У статті 1046 ЦкУ записано: за договором позики одна сторона (позикодавець) передає у власність другій стороні (позичальникові) грошові кошти або інші речі, визначені родовими ознаками, а позичальник зобов'язується повернути позикодавцеві таку ж суму грошових коштів (суму позики) або таку ж кількість речей того ж роду та такої ж якості.

У разі невиконання, Оксана може звернутися до суду.
