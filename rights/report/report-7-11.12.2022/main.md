# Доповідь

- [Доповідь](#доповідь)
  - [Автор](#автор)
  - [Тема](#тема)
  - [Виконання](#виконання)

## Автор

Молчанов Михайло Валерійович, ІА-12

## Тема

Правове забезпечення цілей сталого розвитку

## Виконання

Сталий розвиток (англ. sustainable development) — загальна концепція, що стосується необхідності встановлення балансу між задоволенням поточних потреб людства та захистом інтересів майбутніх поколінь, включаючи їхню потребу в безпечному та здоровому навколишньому середовищі. Як визначила Комісія Брундтланд у своїй доповіді визначення сталого розвитку, це «розвиток, який задовольняє потреби нинішнього покоління без шкоди здатності майбутніх поколінь задовольняти свої потреби».

У вересні 2015 року в Нью-Йорку в рамках 70-ї Генеральної Асамблеї ООН відбувся Саміт ООН зі сталого розвитку. Це також стосувалося й України. У 2019 році Президент України своїм Указом підтримав досягнення Цілей сталого розвитку та результатів їх адаптації з урахуванням конкретних обставин розвитку України, про що йдеться в національній доповіді «Цілі сталого розвитку: Україна». У 2020 році Кабінет Міністрів України вніс зміни до нормативно-правових актів, якими відтак встановив необхідність урахування досягнення Цілей сталого розвитку у процесі формування та реалізації національної політики України. Тому на національному рівні ЦСР визначено як орієнтир для розробки документів планування та прогнозування.

Поточні цілі сталого розвитку:

1. подолання бідності;

2. подолання голоду, досягнення продовольчої безпеки, поліпшення харчування і сприяння сталому розвитку сільського господарства;

3. забезпечення здорового способу життя та сприяння благополуччю для всіх у будь-якому віці;

4. забезпечення всеохоплюючої і справедливої якісної освіти та заохочення можливості навчання впродовж усього життя для всіх;

5. забезпечення гендерної рівності, розширення прав і можливостей усіх жінок та дівчат;

6. забезпечення доступності та сталого управління водними ресурсами та санітарією;

7. забезпечення доступу до недорогих, надійних, стійких і сучасних джерел енергії для всіх;

8. сприяння поступальному, всеохоплюючому та сталому економічному зростанню, повній і продуктивній зайнятості та гідній праці для всіх;

9. створення стійкої інфраструктури, сприяння всеохоплюючій і сталій індустріалізації та інноваціям;

10. скорочення нерівності;

11. забезпечення відкритості, безпеки, життєстійкості й екологічної стійкості міст, інших населених пунктів;

12. забезпечення переходу до раціональних моделей споживання і виробництва;

13. вжиття невідкладних заходів щодо боротьби зі зміною клімату та її наслідками;

14. збереження та раціональне використання океанів, морів і морських ресурсів в інтересах сталого розвитку;

15. захист та відновлення екосистем суші та сприяння їх раціональному використанню, раціональне лісокористування, боротьба з опустелюванням, припинення і повернення назад (розвертання) процесу деградації земель та зупинка процесу втрати біорізноманіття;

16. сприяння побудові миролюбного і відкритого суспільства в інтересах сталого розвитку, забезпечення доступу до правосуддя для всіх і створення ефективних, підзвітних та заснованих на широкій участі інституцій на всіх рівнях;

17. зміцнення засобів здійснення й активізація роботи в рамках глобального партнерства в інтересах сталого розвитку.

Відповідно до них було створено Указ Президента, в якому постали наступні завдання до кабінету міністрів:

1. проведення у двомісячний строк із залученням вчених, експертів, представників громадських об’єднань аналізу прогнозних і програмних документів з урахуванням Цілей сталого розвитку України на період до 2030 року та за результатами такого аналізу у разі необхідності вжити заходів щодо їх удосконалення;

2. упровадження дієвої системи моніторингу реалізації Цілей сталого розвитку України на період до 2030 року та оприлюднення його результатів щороку до 1 березня року, який настає за звітним.

3. Рекомендувати Національній академії наук України, Національній академії аграрних наук України, Національній академії медичних наук України, Національній академії педагогічних наук України, Національній академії правових наук України, Національній академії мистецтв України враховувати Цілі сталого розвитку України на період до 2030 року під час визначення напрямів наукових досліджень.

Коли Україна, як і інші країни-члени ООН, приєднується до глобального процесу досягнення Цілей сталого розвитку, Україна починає інклюзивний процес досягнення цих цілей. Кожна глобальна ціль враховує конкретні обставини національного розвитку, в результаті чого національна система складається з 86 завдань. Ці завдання національного розвитку, індикатори для моніторингу їх реалізації та цілі, які мають бути досягнуті до 2030 року, відображені в національній доповіді «Цілі сталого розвитку: Україна». Фактично ця система є основою для подальшого комплексного нагляду з боку держави.

У 2019 році Кабінет Міністрів України своїм розпорядженням затвердив перелік індикаторів, за якими збиратимуться дані для моніторингу виконання ЦСР та координації оприлюднення даних і розробки метаданих для індикаторів. Таким чином було розпочато загальне вимірювання суспільного прогресу та вдосконалення національної статистичної системи.

У липні 2020 року на Політичному форумі високого рівня зі сталого розвитку, організованому Економічною та соціальною радою ООН, Україна подала міжнародній спільноті свій перший добровільний національний звіт про оцінку досягнення Цілей сталого розвитку.

У 2021 році запроваджується постійний моніторинг показників досягнення ЦСР.

Досягнення ЦСР вимагатиме широкого залучення зацікавлених сторін на всіх рівнях влади, а також значних фінансових ресурсів. У 2021 році спільно з українським урядом ПРООН, ВООЗ, ЮНІСЕФ та ЄЕК ООН у рамках Спільної програми сприяння стратегічному плануванню та фінансуванню сталого розвитку в Україні розпочнуть роботу над удосконаленням національного впровадження цілей сталого фінансування для розвитку.
